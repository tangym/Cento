
#作者:太宗皇帝
#篇名:帝京篇十首
#序号:1
No.1  太宗皇帝:帝京篇十首  (第1卷)
    秦川雄帝宅，函谷壮皇居。绮殿千寻起，离宫百雉余。 连甍遥接汉，飞观迥凌虚。云日隐层阙，风烟出绮疏。 岩廊罢机务，崇文聊驻辇。玉匣启龙图，金绳披凤（一作鸟）篆。 韦编断仍（一作方）续，缥帙舒还卷。对此乃淹留（一作忘忧），欹案观坟典。 移步出词林，停舆欣武（一作载）宴。雕弓写明月，骏马疑流电。 惊雁落虚弦，啼猿悲急箭。阅赏诚多美，于兹乃忘倦。 鸣笳临乐馆，眺听欢芳节。急管韵朱弦，清（一作长）歌凝白雪。 彩凤肃来仪（一作下），玄鹤纷成列。去兹郑卫声，雅音方可悦。 芳辰追（一作开）逸趣，禁苑信多奇。桥形通汉上，峰势接云危。 烟霞交隐映，花鸟自参差。何如肆辙迹，万里赏瑶池。 飞盖去芳园，兰桡游翠渚。萍（一作梁）间日彩乱，荷处香风举。 桂楫满中川，弦歌振长屿。岂必（一作独）汾河曲，方为欢宴所。 落日双阙昏，回舆九重暮。长烟散（一作引）初碧，皎月澄轻素。 搴幌玩琴书，开轩引云雾。斜（一作银）汉耿层阁，清风摇玉树。 欢乐难再逢，芳辰良可惜。玉酒泛云¤，兰淆陈绮席。 千钟合尧禹，百兽谐金石。得志重寸阴，忘怀轻尺璧。 建章欢赏夕，二八尽妖妍。罗绮昭阳殿，芬芳玳帽筵。 佩移星正动，扇掩月初圆。无劳上悬圃，即此对神仙。 以兹游观极，悠然独长想。披卷（一作襟）览前踪，抚躬寻既往。 望古茅茨约，瞻今兰殿广。人（入）道恶（虑）高危，虚心戒盈荡。 奉天竭诚敬，临民思惠养。纳善察忠谏，明科慎刑赏。 六五诚难继，四三非易仰。广待淳化敷，方嗣云亭响。 
[页]卷,册=[1,2,3]1,1 


@
#作者:太宗皇帝
#篇名:饮马长城窟行
#序号:2
No.2  太宗皇帝:饮马长城窟行  (第1卷)
    塞外悲风切，交河冰已结。瀚海百重波，阴山千里雪。 迥戍危烽火，层峦引高节。悠悠卷旆旌，饮马出长城。 寒沙连骑迹，朔吹断边声。胡尘清玉塞，羌笛韵金钲。 绝漠干戈戢，车徒振原隰。都尉反龙堆，将军旋马邑。 扬麾氛雾静，纪石功名立。荒裔一戎衣，灵（云）台凯歌入。 
[页]卷,册=[3]1,1 


@
#作者:太宗皇帝
#篇名:执契静三边
#序号:3
No.3  太宗皇帝:执契静三边  (第1卷)
    持衡临万姓，玉彩辉关烛。金华流日镜，无为宇宙清。 有美璇玑正，皎佩星连景。飘衣云结庆，戢武（戈）耀七德。 升文辉九功，烟波澄旧碧。尘火息前红，霜野韬莲剑。 关城罢月弓，钱缀榆天合。新城柳塞空，花销葱岭雪。 ！尽流沙雾，秋驾转兢怀。春冰弥轸虑，书绝龙庭羽。 烽休凤穴戍，衣宵寝二难。食旰餐三惧，翦暴兴先废。 除凶存昔亡，圆盖归天壤（坏）。方舆入地荒，孔海池京邑。 双河沼帝乡，循（修）躬思励己。抚俗愧时康，元首伫盐梅。 股肱惟辅弼，羽贤崆岭四。翼圣襄城七，浇俗庶反淳。 替文聊就质，已知隆至道。共欢区宇一， 
[页]卷,册=[3]1,1 


@
#作者:太宗皇帝
#篇名:正日临朝
#序号:4
No.4  太宗皇帝:正日临朝  (第1卷)
    条风开献节，灰律动初阳。百蛮奉遐ㄡ，万国朝未央。 虽无舜禹迹，幸欣天地康。车轨同八表，书文混四方。 赫奕俨冠盖，纷纶盛服章。羽旄飞驰道，钟鼓震岩（修）廊。 组练辉霞色，霜戟耀（照）朝光。晨宵怀至理，终愧抚遐荒。 
[页]卷,册=[3,4]1,1 

